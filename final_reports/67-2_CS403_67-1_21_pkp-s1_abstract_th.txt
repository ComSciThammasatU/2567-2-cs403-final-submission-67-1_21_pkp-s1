		หัวข้อโครงงานพิเศษ		เว็บแอพพลิเคชั่นรับเลี้ยงสุนัขจรจัด
		ชื่อผู้เขียน			นาย ก้องภพ ตรีเนตรไพบูลย์
		ชื่อปริญญา		วิทยาศาสตรบัณฑิต สาขาวิชาวิทยาการคอมพิวเตอร์
		สาขาวิชา/คณะ/มหาวิทยาลัย	สาขาวิชาวิทยาการคอมพิวเตอร์
					คณะวิทยาศาสตร์และเทคโนโลยี
					มหาวิทยาลัยธรรมศาสตร์
		อาจารย์ที่ปรึกษาโครงงานพิเศษ 	อ.ดร.ภัคพร เสาร์ฝั้น
		ปีการศึกษา		2567

				บทคัดย่อ

	ในปัจจุบันประเทศไทยนั้นกำลังเผชิญกับปัญหาสุนัขจรจัดที่มีจำนวนเพิ่มมากขึ้นอย่างต่อเนื่องปัญหานี้เกิดจากหลายสาเหตุ เช่น สุนัขถูกทอดทิ้งเนื่องจากเจ้าของไม่สามารถรับผิดชอบในการดูแลได้ ขาดการควบคุมประชากรสุนัขจรจัด การเพาะพันธุ์และจำหน่ายสุนัขอย่างผิดกฎหมาย  

	ถึงแม้จะมีสถานสงเคราะห์สัตว์หลายแห่งที่พยายามหาบ้านให้กับสุนัขจรจัดและช่วยดูแลให้แต่เนื่องจากสุนัขจรจัดที่เพิ่มมากขึ้นส่งผลให้สถานสงเคราะห์เกินความสามารที่จะรับดูแลได้อย่างทั่วถึง ซึ่งปัญหานี้เกิดจากสถานสงเคราะห์หลายแห่งยังขาดแคลนช่องทางที่มีประสิทธิภาพในการประชาสัมพันธ์หาบ้านให้สุนัขจรจัดและปัญหาในเรื่องของการใหข้อมูลเกี่ยวกับสุนัขที่ต้องการการรับเลี้ยงมักไม่ครบถ้วนทำให้ผู้ที่สนใจรับเลี้ยงไม่กล้าที่จะพร้อมรับเลี้ยงสุนัขจรจัดอีกทั้งความเชื่อที่ว่ากระบวนการรับเลี้ยงเป็นเรื่องที่ยุ่งยากและซับซ้อนยังเป็นอุปสรรคที่ทำให้การหาบ้านให้สุนัขจรจัดเป็นไปได้ยากยิ่งขึ้น 

	จากการปัญหาที่กล่าวมาข้างต้นทางผู้จัดโครงงานได้เล็งเห็นถึงปัญหาและแนวทางแก้ไขปัญหาโดยต้องการที่จะพัฒนาแอปพลิเคชันที่ทำหน้าที่เป็นสื่อกลางระหว่างผู้ที่ต้องการรับเลี้ยงสุนัขและสถานสงเคราะห์ โดยแพลตฟอร์มนี้จะช่วยให้การรับเลี้ยงสุนัขเป็นเรื่องที่สะดวกและปลอดภัยมากขึ้นโดยมีข้อมูลครบถ้วนเกี่ยวกับสุนัขแต่ละตัว และมีแบบประเมินให้ผู้สนใจสามารถประเมินความเหมาะสมของตนเองก่อนตัดสินใจรับเลี้ยง  
